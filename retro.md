# Retrospektiivitekniikat

Retrospektiivitekniikoiden avulla pyritään oppimaan, mikä projektissa (tai sen iteraatiossa) oli onnistunutta ja mitä voitaisiin parantaa tulevaisuudessa. Alla esiteltynä kaksi retrospektiivitekniikkaa.

## Start, Stop, Continue, More of, Less of Wheel

Tässä tekniikassa, tiimi pyrkii tunnistamaan prosesseja viidestä eri kategoriasta; mitä meidän tulisi aloittaa (start) tekemään, mitä emme jo tee? Mitä meidän tulisi lakata (stop) tekemästä, mistä ei ole hyötyä projektille? Mitä projektissamme kannattaa jatkaa (continue)? Mitä meidän pitäisi tehdä enemmän (more of) ja mitä vähemmän (less of)?

## Glad, Sad, Mad

Tässä tekniikassa, tiimin jäsenet kirjoittavat jokainen erikseen havaintoja edellisestä sprintistä. Havainnot voivat olla hyviä tai huonoja. Tämän jälkeen tiimiläiset, kukin vuorollaan, saavat selittää mitä omilla havainnoillaan tarkoittaa, jonka jälkeen hän sijoittaa havainnot taululle johonkin sarakkeista "Glad", "Sad" tai "Mad", sen mukaan miltä havainto hänestä tuntuu.

Tämän jälkeen jokainen tiimiläinen saa äänestää, mistä havainnoista halutaan lisäkeskustelua. Äänestyksen jälkeen havainnoista keskustellaan lähtien suurimman äänimäärän saaneesta havainnosta, ja keskustelua jatketaan kunnes joko havainnot tai aika loppuu. Tähän rektrospektiiviin käytetään maksimissaan 60 minuuttia aikaa.